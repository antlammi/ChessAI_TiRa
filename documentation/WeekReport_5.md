Kuluneen viikon aikana projektille ei löytynyt aivan yhtä paljoa aikaa kuin viime viikolla. Projekti eteni ihan mukavaa vauhtia tästä huolimatta (etenkin ottaen huomioon miten paljon aikaa kului bugien metsästämiseen tälläkin viikolla) ja tällä hetkellä on sellainen tunne, että pääsiäisen opetustauon myötä pitäisi seuraavaan deadlineen mennessä ehtiä ihan hyvin saada projektin ydintoiminnallisuus (eli siis itse engine) valmiiksi. 

Tällä hetkellä shakkimodel on käytännössä valmis. Vieläkin löytyy pari erikoissiirtoa mitä ei ole toteutettu, mutta lähes kaikki bugit pitäisi olla kitkettynä ja palasten siirtologiikan pitäisi olla kunnossa. *knocks on wood*  

Lisäksi viikon loppuvaiheilla aloin valmistella Engine luokan toteutusta lisäämällä nappuloille pistearvoja ja restrukturoimalla koodia niiltä osin kun koin sen olevan tarpeen. Ajatuksena tällä hetkellä pitää pistearvojen toteutus nykyisenlaisena, eli paloilla on joku pohja-arvo minkä arvoisia ne ovat vähintään, mutta niille lisätään mm. laillisten siirtojen määrän perusteella pieni lisä (siirtojen määrä /100). Tämän avulla pitäisi teoriassa saada engine priorisoimaan hyvin sijoitettuja palasia, vaikka syvyys ei riittäisi näkemään siinä mitään suoraa etua.

Model luokan yksikkötestaus alkaa jo samoin olla ihan hyvällä tasolla. Aina voisi olla testejä lisää, mutta olen tällä hetkellä ihan tyytyväinen tilanteeseen viikkodeadlinen alla. Rivikattavuus on tällä hetkellä 83% ja tähän lukuun sisältyy uusi Game luokka, joka sisältää muokatun version aiemmin mainissä sijainneesta loopista. Tälle luokalle ei ole testejä enkä varsinaisesti aio niitä kirjoittaa. Testikattavuusraportista sitä ei ole lähinnä omaa laiskuuttani tässä vaiheessa ignorettu. Muunlaiset testit (suorituskyky ym) ovat yhä aloittamatta samasta syystä, kuin viime viikolla. 

Seuraavaan palautukseen mennessä tavoitteena on tosiaan saada projekti käytännössä valmiiksi testauspuoli mukaanlukien (siten, että jäljelle jää vain pientä hiottavaa ja mahdollisesti se kuuluisa XBoard yhteys tai muu käyttöliittymätoteutus). Seuraavaksi toteuttamaan minmaxAB:ta.
