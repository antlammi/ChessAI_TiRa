Kolmannen viikon aikana oli vähän samanlaisia ongelmia kuin toisellakin ajankäytön suhteen. Todennäköisesti nykyinen työpanos 
ei tule riittämään projektin kanssa, joten tulevilla viikoilla lisää panosta vaaditaan. Kolmannen viikon tavoitteena projektin 
kanssa oli käyttökelpoinen versio tekoälystä ja asetin itselleni jopa lisätavoitteen minimax puun implementoinnista. Etenkin 
tämä lisätavoite oli aika optimistinen jälkikäteen katsottuna.   
    
Koska tekeminen jäi jälleen viime tinkaan oli omasta näkökulmasta viikon tekemiseen kaksi vaihtoehtoa: Joko lähden alkuperäisen
tavoitteen hengessä toteuttamaan yhteyttä tekoälyn ja XBoardin välillä ja toteutan siirrot täysin sattumanvaraisesti. Tässä 
olisi toki mukavaa, että XBoard yhteys on jo olemassa ja tekoäly tavallaan jo toimii, mutta riskinä se, että ei välttämättä saa 
mitään näkyvää aikaiseksi projektin kanssa, sillä dokumentaation tutkiminen ja ymmärrys vie aikaa. Toinen vaihtoehto, johon 
lopulta päädyin oli jatkaa shakin sääntöjen mallinnusta ja eteenpäinkehitystä. Ikävänä puolena tässä on se, että 
tekoälyä ei pääse vielä konkreettisesti käyttämään, mutta ainakin saa jotain näkymään työpanoksestaan käyttökelpoisen koodin
muodossa. Pieni lisäetu tässä on vielä se, että tämä työpanos ei mene täysin hukkaan jos vielä jostain syystä koen että on 
tarpeellista pivotoida XBoardista johonkin toiseen käyttöliittymätoteutukseen. En usko, että tämä on tarpeellista, mutta kävi 
sekin mielessä.

Seuraavana projektin kanssa on edessä yhä XBoard implementaatio ja shakin mallinnus eteenpäin. En edes lähde asettamaan 
konkreettista tavoitetta seuraavan viikon aikaansaannoksiin, sillä tuntuu että shakin mallinnus on loputon kuilu johon saa 
uppoamaan mahdottoman paljon aikaa. Jonkinlainen XBoard implementaatio olisi tärkeää saada aikaiseksi, joten pääpaino lienee 
sillä.
