Tällä viikolla projekti ei edennyt lainkaan sujuvasti. Lähdetään liikkeelle siitä. Tekeminen jäi alunperinkin vähän viime 
hetkille muiden kiireiden ja kurssien takia ja varasin projektiin ehkä myös liian vähän aikaa, mutta kun vihdoin lähdin tekemään
haaskasin tuntikausia saamatta lainkaan käyttökelpoista koodia projektille. Tutkin monia yksittäisiä eri 
shakki-implementaatioita, joita oli muun muassa opiskelijat tai harrastelijat tehneet sivuprojekteina ja laittaneet 
MIT-lisenssillä githubiin. Jälkikäteen voi sanoa, että tämä oli todella huono idea. Toteutukset olivat laadultaan hyvin
vaihtelevia, osassa koodi oli aivan luokatonta tai ei soveltunut shakkienginen kehitykseen, osa käytti hämmentäviä kirjastoja 
ja osassa edes shakin säännöt eivät olleet implementoitu oikein.    

Olin rehellisesti hyvin lähellä vaihtaa aihetta kokonaan, mutta onneksi löysin lopulta tuskailun jälkeen, seuraavana päivänä 
tuorein silmin asiaa tutkittuani, XBoard sovelluksen, jonka pitäisi tuoda selkeä ja toimiva käyttöliittymätoteutus projektille
ja joka mahdollistaa oman tekoälyn kytkemisen siihen kiinni pienen kikkailun myötä. Tämän myötä shakin säännöt tekoälyn käyttöön täytyy kehittää itse ja lähdinkin tätä toteuttamaan viikon loppuvaiheilla. Prosessi on kuitenkin vielä kesken.   

Alunperin tämän viikon tavoitteena oli saada jonkinlainen toimiva versio tekoälystä valmiiksi jo tämän viikon päätteeksi. Tämä
tavoite nyt ei onnistunut ja siirtyy ensi viikolle. Varaan kuitenkin roimasti enemmän aikaa tulevan viikon aikana projektin
tekemiseen ja pyrin saamaan myös ainakin perustoteutuksen minimax puulle valmiiksi tänä aikana. Varaudun toisaalta myös siihen, 
että tämä ei välttämättä ole mahdollista, sillä tekemistä riittää muutenkin.

