Tällä kertaa tuntui, että viikolla sai paljon aikaiseksi. Viikon teemana on ollut shakin mallinnuksen eteenpäinvieminen ja    
aiemman koodin siistiminen, ja se onkin edistynyt ihan hyvin. Tällä hetkellä kokonaan toteuttamatta on lähinnä erikoissiirroista 
tornitus ja en passant, joista jälkimmäinen ei rehellisesti ole kaikkein kriittisin asia projektissa. Lisäksi tietysti puuttuu
shakkitilanteiden käsittely suurimmassa osassa tapauksista. Kuitenkin mallinnus alkaa olla jo siinä pisteessä, että väsäsin 
projektin main-luokkaan lyhyen loopin, jossa kone tekee itseään vastaan siirtoja. Tämä ei ole vielä tosin hirveän hyvä pelissä, 
vaan valitsee siirrot sattumanvaraisesti, mutta suurin osa siirroista on sentään laillisia! 

Kirjoitin viikon loppuvaiheilla uusille luokille luonnollisesti myös uusia yksikkötestejä. Rivikattavuus voisi ehkä vieläkin
olla vähän nykyistä 76% parempi, mutta suurin osa kriittisestä koodialueesta on jo testattuna. Ei toki aivan kaikki. Mielestäni   
ei vielä sovelluksen nykyisessä muodossa suorituskykytestauksessa ole juuri minkäänlaista järkeä, vaikka teoriassa mainista
löytyvän loopin toiminnan nopeutta voisikin analysoida. Se on kuitenkin vielä aika triviaalia. Ensi viikolla tilanne on mahdollisesti
jo toinen.

Edessä on yhä XBoard yhteyden toteuttaminen, mutta en itseasiassa pidä sitä erityisen kriittisenä. Ensimmäisenä tulevan viikon aikana
lähden viimeistelemään modelia ja tämän jälkeen mielellään lähden toteuttamaan itse tekoälyn logiikkaa. Kunhan XBoard yhteyden
saa valmiiksi ennen demotilaisuutta, sillä ei ole niin kiire.
